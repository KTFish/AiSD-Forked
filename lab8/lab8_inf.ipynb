{
 "cells": [
  {
   "cell_type": "markdown",
   "metadata": {
    "collapsed": true,
    "pycharm": {
     "name": "#%% md\n"
    }
   },
   "source": [
    "# Lab 8 - wyszukiwanie najkrótszych ścieżek w grafie\n",
    "\n",
    "Wyszukiwanie najkrótszej ścieżki w grafie to zadanie polegające\n",
    "na wyszukaniu nakrótszej drogi pomiędzy dwoma wierzchołkami w grafie.\n",
    "Najkrtótszą ścieżką może być droga wyznaczona przez krawędzie o najmniejszych wagach\n",
    "(najmniejszy koszt) w przypadku grafu ważonego, lub w przypadku grafu nieważonego może być to droga\n",
    "o najmniejszej liczbie krawędzi.\n",
    "\n",
    "## Przykładowy graf ważony\n",
    "\n",
    "![weighted_graph](weighted_graph.png)\n",
    "\n",
    "## Wyszukiwanie najkrótszej ścieżki w grafie ważonym - algorytm Dijkstry\n",
    "\n",
    "Działanie algorytmu Dijkstry rozpoczyna się od wyszukania najtańszego węzła (o najniższej wadze krawędzi)\n",
    "sąsiadującego z węzłem startowym.\n",
    "Następnie aktualizowane są całkowite koszty dotarcia od wierzchołka startowego do wierzchołków sąsiadujących w dowolnym stopniu.\n",
    "Czynności te powtarzane są dla wszystkich wierzchołków w grafie. Algorytm kończy się docierając do węzła końcowego.\n",
    "\n",
    "Pseudokod wyszukiwania najkrótszej ścieżki metodą Dijkstry:\n",
    "- Zainicjuj tablicę kosztów dotarcia z wierzchołka początkowego do sąsiednich wierzchołków 1. stopnia,\n",
    "gdzie kluczem będzie wierzchołek, a wartością koszt dotarcia do niego z wierzchołka początkowego\n",
    "    - koszt dotarcia do wierzchołka końcowego ustaw jako nieskończoność, lub bardzo dużą liczbę\n",
    "- Zainicjuj tablicę rodziców dla sąsiadów 1. stopnia wierzchołka początkowego, gdzie kluczem będzie wierzchołek sąsiedni,\n",
    "a wartością wierzchołek początkowy\n",
    "    - rodzicem wierzchołka końcowego będzie None\n",
    "- niech v będzie wierzchołkiem o najniższym koszcie dotarcia\n",
    "- dopóki v istnieje:\n",
    "    - niech c będzie kosztem dotarcia do najbliższego wierzchołka\n",
    "    - dodaj do ścieżki wierzchołek i koszt dotarcia do niego\n",
    "    - dla wszystkich wierzchołków (n) sąsiadujących z v:\n",
    "        - niech nc będzie kosztem dotarcia od wierzchołka początkowego do n: nc = c + koszt od v do bieżącego sąsiada\n",
    "        - jeżeli całkowity koszt dotarcia od wierzchołka początkowego do n jest większy od nc:\n",
    "            - nc będzie nowym całkowitym kosztem dotarcia od wierzchołka początkowego do n\n",
    "            - rodzicem n będzie v\n",
    "    - v zostaje oznaczony jako odwiedzony\n",
    "    - nowym v zostaje kolejny najbliższy wierzchołek\n",
    "\n",
    "Poszukiwanie najtańszego wierzchołka:\n",
    "- niech lc będzie wartością najmniejszego kosztu dotarcia do sąsiedniego wierzchołka, początkowo może być zainicjowany\n",
    "wartością nieskończoną lub bardzo dużą\n",
    "- dla każdego wierzchołka (v) w tablicy kosztów:\n",
    "    - jeżeli koszt dotarcia do v jest mniejszy od lc i v nie został odwiedzony:\n",
    "        - nową wartością lc będzie koszt dotarcia do v\n",
    "        - najtańszym wierzchołkiem będzie v\n",
    "\n",
    "Algorytm Dijkstry znajduje przykładowe zastosowanie w wyszukiwaniu najkrótszej bądź najszybszej\n",
    "trasy pomiędzy dwiema miejscowościami (wierzchołkami grafu). Wówczas wagami krawędzi takiego grafu mogą być\n",
    "odległości pomiędzy wierzchołkami lub średnie czasy przejazdu.\n",
    "\n",
    "## Wyszukiwanie najkrótszej ścieżki w grafie nieważonym - przechodzenie wszerz\n",
    "\n",
    "Wyszukiwanie najkrótszej ścieżki w grafie nieważonym metodą przechodzenia wszerz jest niewielką\n",
    "modyfikacją metody odwiedzania wierzchołków w grafie. Różnica polega na kolejkowaniu przebytych ścieżek.\n",
    "\n",
    "Pseudokod:\n",
    "- dodaj do kolejki ścieżkę składającą się z wierzchołka startowego\n",
    "- dopóki kolejka nie jest pusta:\n",
    "    - zdejmij z kolejki pierwszą scieżkę (p) i niech zostanie bieżącą ścieżką\n",
    "    - bieżącym wierzchołkiem (v) będzie ostatni wierzchołek ze ścieżki p\n",
    "    - dla każdego sąsiada (n) v:\n",
    "        - jeżeli został odwiedzony, to pomiń wykonanie dalszej części pętli\n",
    "        - nową ścieżką (np) zostanie p powiększona o n, który zostanie dodany na końcu\n",
    "        - n zostaje odwiedzony\n",
    "        - np zostaje dodana do kolejki\n",
    "        - jeżeli n jest wierzchołkiem końcowym, to algorytm zostaje zakończony\n",
    "\n",
    "Metoda wyszukiwania najkrótszej ścieżki w grafie nieważonym metodą przechodzenia wszerz może znaleźć zastosowanie\n",
    "w wyszukiwaniu trasy pomiędzy dwiema miejscowościami (wierzchołkami grafu) wskazując trasę o najmniejszej liczbie dróg.\n",
    "\n",
    "## Zadania\n",
    "\n",
    "1. Przygotować klasę GraphPath, w której dla przekazanego w inicjalizatorze grafu oraz wierzchołka początkowego i końcowego zostanie\n",
    "automatycznie wyznaczona najkrótsza ścieżka. W klasie zaimplementować metody przeznaczone do:\n",
    "    - wyszukiwania najkrótszych ścieżek przy użyciu algorytmu Dijkstry i wyszukiwania wszerz (mogą być oznaczone jako prywatne)\n",
    "    - wyszukiwania najkrótszej ścieżki automatycznie dopasowującą metodę do rozpatrywanego grafu\n",
    "    - wizualizacji wyszukanej scieżki na rozpatrywanym grafie\n",
    "\n",
    "Przy realizacji zadań należy wykorzystać własną implementację struktury grafu (lab 7) oraz własną implementację kolejki (lab 2).\n"
   ]
  }
 ],
 "metadata": {
  "kernelspec": {
   "display_name": "Python 3",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 2
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython2",
   "version": "2.7.6"
  }
 },
 "nbformat": 4,
 "nbformat_minor": 0
}